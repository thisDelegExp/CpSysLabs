18 червня 1815 року відбулась битва під Ватерлоо (Бельгія), в якій французам, очолюваним Наполеоном, нанесли поразку об'єднанні сили англо-голландських і пруських військ, поклавши кінець наполеонівській ері в європейській історії.
Бонапарт планував розбити суперників поодинці, і 16 червня 1815 року він наніс поразку пруським військам Гебхарта фон Блюхера у битві при Ліньї (Бельгія).
Він 72 тисячі військових направив проти 68-тисячної армії герцога Веллінгтона, котра зайняла оборонні позиції поблизу селища Ватерлоо, за 20 кілометрів на південь від Брюсселю.
Фатально помилившись і прочекавши півдня, Наполеон почав атаку лише пополудні, коли війська Блюхера вже підійшли до Ватерлоо і приєднались до англійців.
Провівши годинну артпідготовку і декілька невдалих атак по центру позицій союзників, Наполеон дав можливість реорганізувати англо-пруську оборону, і о 19-15 пруські війська провели сильну атаку зі Сходу, прорвали французьку оборону і змусили в паніці французів тікати з поля бою.
В битві французи втратили 25 тисяч убитими та пораненими і 9 тисяч полоненими, союзники - близько 23 тисяч осіб.
22 червня Наполеон повернувся у Париж, зрікся влади на користь сина і 15 липня у порті Рошфор здався англійцям, сподіваючись виїхати до США. Англійці вислали його на віддалений острів Святої Єлени у Південній Атлантиці.