Черепашки-ніндзя вперше з'явилися на сторінках коміксу, виданого «Mirage Studios» у 1984 році. Ідея про черепашок-мутантів з'явилась у двох друзів, Кевіна Істмена і Пітера Лерда, одного вечора, коли вони разом малювали комічні малюнки. Позичивши гроші у дядька Істмена, молоді художники самі випустили перший випуск коміксу, який за початковою задумкою мав бути пародією на чотири популярні комікси 80-х: «Daredevil» і «New Mutants» від «Marvel Comics», «Cerebus» від Дейва Сіма і «Ronin» від Френка Міллера.
Більшою частиною свого успіху Черепашки-ніндзя зобов'язані агенту по ліцензуванню, який запропонував Істмену і Лерду розвити успіх коміксу, налагодивши випуск супроводжуючих товарів до коміксу. У 1988 році в «Playmates Toys Inc.», невеликій каліфорнійській компанії, були випущені іграшки-черепашки. Черепашки-ніндзя відзначились у історії поп-культури. Скоро Черепашки-ніндзя були всюди: починаючи з чашок і закінчуючи скейтбордами, зубними щітками і одягом.
У теперішній час йде планомірне відродження бренду, якому пішов на користь вихід нового мультсеріалу, а також нової лінії фігурок від «Playmates», відеогри від «Ubisoft» і комп'ютерного повнометражного мультфільму, який був випущений 2007 року.
Сюжет
Одного разу хлопчик випустив з рук банку з чотирма маленькими черепашками, і вони впали через каналізаційну решітку. А поблизу їхала вантажівка з хімікатами. Але одна каністра випала, розбилася, і хімікати потекли у каналізацію, і вилилися на черепашок. На щастя, їх знайшов пацюк, однак він і сам потрапив у хімікати. Минали роки, і через хімікати черепашки і щур почали рости. Так, щур став батьком і вчителем ніндзя. Звідки він знав прийоми ніндзя? Справа у тому, що до того, як знайти черепашок, щур жив із майстром ніндзя Хамато Йоші, який навчав маленького домашнього щура прийомам ніндзя. До того жахливого дня, коли до нього увірвався суперлиходій — ніндзя Шреддер, та його клан ніндзя Фут. Вони вбили Йоші, і щур залишився сам, і поселився у каналізації. Однак найбільше Сплінтер боявся того, що через кілька років йому треба буде розказати цю жахливу історію своїм черепашкам. Пройшло ще декілька років, і прийшов час розкритися. Сплінтер розповів черепашкам про своє минуле. Черепашки поклялися стерти Шреддера з обличчя Землі, і вони виконали свою обіцянку. І тепер вони можуть достойно зникнути у темряві.